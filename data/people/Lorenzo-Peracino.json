{
    "summary": "Lorenzo Peracino (Cellio, 16 maggio 1710 – Cellio, 25 dicembre 1789) è stato un pittore italiano, nativo della Valsesia.\nSue opere sono presenti al Sacro Monte di Domodossola, al Sacro Monte del Santuario di Sant'Anna di Montrigone, al Santuario della Madonna del Sasso (Madonna del Sasso), nella basilica di San Giuliano (Gozzano), nella chiesa di Santa Maria del Rosario (Gattinara) e nella Chiesa di San Lorenzo (Cellio).\nAltri suoi lavori in chiese del novarese sono: una tela raffigurante La Presentazione che è conservata nella chiesa parrocchiale di Sant'Albino a Pella e Il Martirio di San Mamante che si trova all'interno dell'omonima parrocchiale a Cavaglio d'Agogna tela, quest'ultima, che viene fatta risalire al 1736.\nRisalgono invece al 1770 gli affreschi delle Tre Virtù teologali e delle Quattro Virtù cardinali eseguiti negli angoli della cupola di San Gaudenzio a Cavallirio."
}