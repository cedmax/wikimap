{
    "summary": "Paolo Pulici, all'anagrafe Paolino Pulici (Roncello, 27 aprile 1950), è un allenatore di calcio ed ex calciatore italiano, di ruolo attaccante. Con 172 gol totali con la maglia del Torino è il primatista dei marcatori del club granata di tutti i tempi.\nÈ soprannominato Puliciclone (appellativo inventato da Gianni Brera) o, più affettuosamente, Pupi. Dal 1990 insegna il gioco del calcio presso la Società Sportiva Tritium 1908, a Trezzo sull'Adda (MI), occupandosi della scuola calcio che porta il suo nome.Nel 2014 è stato inserito nella Hall of Fame del Torino; il suo è stato il primo nome in assoluto a venirvi eletto, nella categoria \"Attaccanti\"."
}