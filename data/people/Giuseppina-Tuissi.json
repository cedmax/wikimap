{
    "summary": "Giuseppina Tuissi, detta Gianna (Abbiategrasso, 23 giugno 1923 – Cernobbio, 23 giugno 1945), è stata una partigiana e antifascista italiana che militò come staffetta e collegatrice nella 52ª Brigata Garibaldi \"Luigi Clerici\". Dal settembre 1944 fu collaboratrice del partigiano Luigi Canali, il capitano \"Neri\".\n\"Gianna\" ebbe un ruolo di primo piano negli avvenimenti di Dongo durante l'arresto e la fucilazione di Benito Mussolini e di Clara Petacci. Scomparve misteriosamente il 23 giugno 1945, nel giorno del suo ventiduesimo compleanno: si presume che sia stata uccisa e il suo corpo gettato nel lago di Como al Pizzo di Cernobbio."
}