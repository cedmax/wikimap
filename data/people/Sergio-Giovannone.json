{
    "summary": "Sergio Giovannone (Calasca-Castiglione, 30 agosto 1956 – Domodossola, 29 aprile 2019) è stato un calciatore e allenatore di calcio italiano, di ruolo difensore.\nHa militato in Serie A con l'Avellino dal 1979 al 1981, per complessive 39 presenze in massima serie. Ha inoltre disputato cinque campionati di Serie B (quattro con la maglia del Taranto e una con quella della SPAL), per complessive 158 presenze ed una rete fra i cadetti.\nDurante la sua militanza nel Taranto ha collezionato una presenza nell'Under 21 nell'incontro disputato a Fiume contro i pari età della Jugoslavia, conclusosi con una netta sconfitta per 5-0."
}