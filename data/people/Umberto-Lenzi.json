{
    "summary": "Umberto Lenzi (Massa Marittima, 6 agosto 1931 – Roma, 19 ottobre 2017) è stato un regista, sceneggiatore e scrittore italiano.\nTra i maggiori esponenti del poliziottesco, ha infatti diretto titoli divenuti dei film di culto del genere, come Milano odia: la polizia non può sparare, Roma a mano armata e Napoli violenta. Si è firmato talora Hank Milestone, Bob Collins, Humphrey Humbert ed Harry Kirkpatrick.\nSi è sempre dichiarato anarchico. Tra i suoi maestri, il regista ha sempre messo al primo posto Raoul Walsh e Samuel Fuller.\nNel 2008 ha esordito come scrittore di noir."
}