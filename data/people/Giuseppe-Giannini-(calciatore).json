{
    "summary": "Giuseppe Giannini (Roma, 20 agosto 1964) è un allenatore di calcio, dirigente sportivo ed ex calciatore italiano, di ruolo centrocampista.\nNella sua quasi ventennale carriera di calciatore ha vestito per quindici anni la maglia della Roma, diventando anche suo capitano, e per 47 volte quella della nazionale A. Ha militato nelle file di Sturm Graz, Napoli e Lecce. Dal 2004 è allenatore."
}