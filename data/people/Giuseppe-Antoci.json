{
    "summary": "Giuseppe Antoci (Santo Stefano di Camastra, 11 gennaio 1968) è un politico italiano, presidente del Parco dei Nebrodi dal 2013 al 13 febbraio 2018.\nNel 2014 ha introdotto nel Parco un protocollo per l'assegnazione degli affitti dei terreni, che prevede la presentazione del certificato antimafia anche per quelli di valore inferiore a 150 000 euro. Questo \"Protocollo di legalità\" il c.d. \"Protocollo Antoci\" prima, nel settembre 2016, è stato esteso a tutta la Sicilia e sottoscritto da tutti i Prefetti dell'isola. Antoci, il 18 maggio 2016 è stato vittima di un attentato mafioso, dal quale è uscito illeso grazie all'auto blindata e all'intervento della scorta. Il \"Protocollo\" è stato recepito dal nuovo codice antimafia il 27 settembre 2017 e adesso è applicato in tutta Italia.\nHa ricevuto molteplici Premi, riconoscimenti ed Onorificenze nazionali ed internazionali.\nLo scrittore Andrea Camilleri in un'intervista a Rai Uno, durante la puntata supereroi del 7 agosto 2016, definisce Antoci \"Un Eroe dei nostri tempi\", una persona coraggiosa che facendo il proprio dovere combatte la mafia.\nIl 12 novembre 2016 il Presidente della Repubblica Sergio Mattarella ha concesso a Giuseppe Antoci l'Onorificenza di \"Ufficiale al Merito della Repubblica Italiana\", consegnata al Quirinale il 2 febbraio 2017 con la seguente motivazione: \"Per la sua coraggiosa determinazione nella difesa della legalità e nel contrasto ai fenomeni mafiosi\"."
}