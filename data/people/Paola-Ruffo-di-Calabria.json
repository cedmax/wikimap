{
    "summary": "Paola Ruffo di Calabria nata donna Paola Ruffo di Calabria dei principi di Scilla, Palazzolo e Licodia Eubea (Forte dei Marmi, 11 settembre 1937) è stata la regina dei Belgi, dal 1993 al 2013, come consorte di Alberto II.\n\nÈ nata a Forte dei Marmi presso Villa Claudia, in Toscana, settima e più giovane dei figli dell'asso italiano dell'aviazione della prima guerra mondiale Fulco, principe Ruffo di Calabria, 6º duca di Guardia Lombardi  (1884–1946). Sua madre era Luisa Gazelli dei conti di Rossana e di San Sebastiano (1896–1989), una discendente matrilineare di Gilbert du Motier, marchese de La Fayette. È di ascendenza soprattutto italiana, ma anche belga per via indiretta femminile; la nonna paterna, Laura Mosselman du Chenoy, aveva lasciato Bruxelles nel 1877 per sposare don Beniamino, principe Ruffo di Calabria.\nLa regina Paola parla correntemente l'italiano, il francese e l'inglese. Ha studiato, fin dal suo arrivo nella capitale belga, anche l'olandese, lingua madre di circa il 60% dei suoi futuri sudditi. È stata ritenuta, durante la sua giovinezza, una delle più belle principesse d'Europa."
}