{
    "summary": "Fernando Di Leo (San Ferdinando di Puglia, 11 gennaio 1932 – Roma, 2 dicembre 2003) è stato un regista, sceneggiatore e scrittore italiano.\nAutore di alcuni dei più interessanti film noir italiani, è stato oggetto dopo il 2000 di una riscoperta critica in seguito alle dichiarazioni di stima da parte del regista statunitense Quentin Tarantino e all'interesse di una nuova generazione di critici cinematografici raccolti prevalentemente attorno alla pubblicazione della rivista mensile Nocturno. Grazie a questa rivalutazione, Di Leo è oggi considerato un maestro del cinema noir."
}