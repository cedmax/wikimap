{
    "summary": "Zerocalcare, pseudonimo di Michele Rech (Cortona, 12 dicembre 1983), è un fumettista italiano.\nIl nome d'arte \"Zerocalcare\" nasce quando, dovendo scegliersi un nickname per partecipare ad una discussione su Internet, si ispirò al ritornello dello spot televisivo di un prodotto anti-calcare che stava andando in onda in quel momento. Aderisce allo stile di vita straight edge (particolare filosofia di vita generatosi dall'ambiente hardcore punk), che prevede l'astinenza dal consumo di tabacco, alcool e droghe.\nA maggio 2017 sono state vendute circa 690 000 copie dei suoi libri."
}