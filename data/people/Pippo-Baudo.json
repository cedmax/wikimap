{
    "summary": "Giuseppe Raimondo Vittorio \"Pippo\" Baudo (Militello in Val di Catania, 7 giugno 1936) è un conduttore televisivo, conduttore radiofonico, compositore e paroliere italiano.\nHa esordito nei primi anni sessanta, divenendo uno dei presentatori televisivi di punta della Rai per tutti i decenni successivi, pur avendo lavorato per brevi periodi - invero senza troppa fortuna - anche in Mediaset. Nel corso della sua attività ha condotto numerosi varietà di successo come Settevoci, Canzonissima, Domenica in, Fantastico, Serata d'onore, Novecento e il Festival di Sanremo, di cui detiene il record di conduzioni, avendolo presentato per tredici volte tra il 1968 e il 2008. Parallelamente all'attività televisiva ha anche partecipato a diversi film e fiction - principalmente nei panni di se stesso - e ha scritto alcuni brani musicali, sfruttati soprattutto in ambito televisivo."
}