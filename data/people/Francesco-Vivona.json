{
    "summary": "Francesco Vivona (Calatafimi, 21 febbraio 1866 – Chieti, 19 luglio 1936) è stato un filologo e poeta italiano.\nLa sua traduzione dell'Eneide in endecasillabi sciolti gli diede notorietà internazionale ed è ancora oggi tra quelle più adottate nelle scuole. Fu amico di Eugenio Donadoni, Giuseppe Lombardo Radice, Giovanni Pascoli e Tito Marrone. Dopo diverse vicende, la sua salma venne traslata nella chiesa di San Silvestro Papa della sua città natale, Calatafimi, luogo a cui fu molto legato nella sua adolescenza e che celebrò con svariate poesie."
}