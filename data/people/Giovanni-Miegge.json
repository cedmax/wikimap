{
    "summary": "Giovanni Miegge (Savona, 30 maggio 1900 – Massello, 30 luglio 1961) è stato un teologo italiano.\nEsponente della teologia dialettica, contribuì in maniera decisiva a far conoscere il pensiero di Karl Barth in Italia. Autore di molti libri, fra cui la biografia teologica di Lutero, pubblicata originariamente da Claudiana nel 1946 e poi ripresa da Feltrinelli con il titolo di Lutero giovane. Importante anche la sua opera di traduttore: si segnala in particolare L'Epistola ai Romani di Karl Barth."
}