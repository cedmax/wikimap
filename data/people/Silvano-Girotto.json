{
    "summary": "Silvano Girotto, noto anche come Padre Leone e più famoso con il soprannome di Frate Mitra (Caselle Torinese, 3 aprile 1939), è un ex legionario, ex frate francescano missionario in Bolivia, ed ex guerrigliero italiano in Cile, dove fu tra i fondatori del Movimento di Sinistra Rivoluzionaria, esponente della teologia della liberazione e oppositore del dittatore Augusto Pinochet.\nLa sua notorietà è legata alle vicende delle Brigate Rosse negli anni di piombo. Collaborò con i Carabinieri del generale Dalla Chiesa favorendo l'individuazione e la cattura di Renato Curcio e Alberto Franceschini l'8 settembre 1974 a Pinerolo, fingendosi inizialmente interessato al loro progetto, ma in realtà contrario alla lotta armata in Italia."
}