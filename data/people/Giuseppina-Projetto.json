{
    "summary": "Giuseppina Projetto, vedova Frau (La Maddalena, 30 maggio 1902 – Montelupo Fiorentino, 6 luglio 2018), è stata una supercentenaria italiana vissuta 116 anni e 37 giorni.\nAl momento della sua morte era la seconda persona vivente più anziana nel mondo dietro alla giapponese Chiyo Miyako deceduta 16 giorni dopo ed è inoltre la terza persona più longeva di sempre nata in Italia (la quinta in Europa), dopo Emma Morano e Maria Giuseppa Robucci. È stata la decana d'Italia dal 13 luglio 2017, dopo la morte di Marie-Josephine Gaudette e la decana d'Europa dal 15 dicembre 2017, dopo la morte di Ana María Vela Rubio. Occupa la 20ª posizione nella classifica delle persone più longeve di tutti i tempi, tra quelle documentate con certezza."
}