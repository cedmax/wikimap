{
    "summary": "Papa Giovanni Paolo I (in latino: Ioannes Paulus PP. I, nato Albino Luciani; Canale d'Agordo, 17 ottobre 1912 – Città del Vaticano, 28 settembre 1978) è stato il 263º vescovo di Roma e papa della Chiesa cattolica, finora l'ultimo di nazionalità italiana, 5º sovrano dello Stato della Città del Vaticano, accanto agli altri titoli connessi al suo ufficio.\nFu eletto il 26 agosto 1978 e il suo pontificato fu tra i più brevi nella storia della Chiesa cattolica: la sua morte avvenne dopo soli 33 giorni dalla sua elezione al soglio di Pietro. Nel 2017 è stato dichiarato venerabile da papa Francesco.Fu il primo Papa nato nel XX secolo, e l'ultimo a morire in quel secolo.\nViene ricordato con gli affettuosi appellativi di \"Papa del Sorriso\" e \"Sorriso di Dio\". Il TIME e altri settimanali anglosassoni lo chiamarono The September Pope, \"Il Papa di settembre\". A lui è stato dedicato un museo, situato in un edificio seicentesco a fianco della Pieve di Canale d'Agordo, suo paese natale."
}