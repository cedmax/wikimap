{
    "summary": "Augusto Arduino Rollandin (Brusson, 13 giugno 1949) è un politico e veterinario italiano.\nLa sua esperienza politica è contrassegnata dalla militanza nell'Union Valdôtaine, partito autonomista della Valle d'Aosta, di cui dal 1998 al 2001 è stato anche presidente. Dal 1º luglio 2008 ricopre la carica di Presidente della Regione Valle d'Aosta (e di conseguenza anche quella di Prefetto, come stabilito dallo Statuto regionale). L'8 luglio 2013 è stato riconfermato Presidente della Regione, carica che ha mantenuto fino al 10 marzo 2017."
}