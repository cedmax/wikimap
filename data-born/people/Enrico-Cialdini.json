{
    "summary": "Enrico Cialdini (Castelvetro di Modena, 8 agosto 1811 – Livorno, 8 settembre 1892) è stato un militare e politico italiano, tra le figure di maggior rilievo militare nel Risorgimento, in particolare durante la campagna piemontese in Italia centrale del 1860, l'assedio di Gaeta, la repressione del brigantaggio postunitario e la terza guerra d'indipendenza italiana.\nLa sua figura è stata tuttavia, a partire dai primi anni del XXI secolo, al centro di progressive critiche e controversie per i suoi duri metodi nelle fasi centrali della lotta al brigantaggio nel Mezzogiorno d'Italia e, in particolare, per il cosiddetto massacro di Pontelandolfo e Casalduni."
}