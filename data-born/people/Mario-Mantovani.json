{
    "summary": "Mario Mantovani (Arconate, 28 luglio 1950) è un politico e imprenditore italiano, già Vicepresidente della Regione Lombardia, Sottosegretario di Stato alle infrastrutture nel Governo Berlusconi IV, Senatore della Repubblica, Sindaco di Arconate, e parlamentare europeo.\nLaureato in lingue e letterature straniere, è un imprenditore sceso in politica con la nascita di Forza Italia, di cui è stato responsabile Enti locali per la Lombardia,  è stato poi anche responsabile nazionale delle Politiche sociali e dell'Ufficio elettorale del PdL come rappresentante del settore difensori del voto e rappresentanti di lista e coordinatore regionale del PdL in Lombardia. Dal febbraio 2013 è anche Consigliere regionale."
}