{
    "summary": "Salvatore Greco, detto Cicchiteddu (Ciaculli, 13 gennaio 1923 – Caracas, 7 marzo 1978), è stato un mafioso italiano, legato a Cosa Nostra. Il soprannome Cicchiteddu significa \"uccellino\" in siciliano per via della sua bassa statura, anche se nei rapporti degli inquirenti dell'epoca era indicato erroneamente con il soprannome Ciaschiteddu (fiaschetto).\nEra considerato un esponente di massimo prestigio all'interno di Cosa Nostra e per questo venne incaricato di guidare la \"Commissione\" creata nel 1957."
}