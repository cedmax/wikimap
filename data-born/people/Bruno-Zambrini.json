{
    "summary": "Bruno Zambrini (Francavilla al Mare, 5 aprile 1935) è un musicista e produttore discografico italiano.\nZambrini è entrato nella storia della musica leggera italiana come compositore di brani di enorme successo per Gianni Morandi (Non son degno di te, In ginocchio da te, Se non avessi più te, La fisarmonica,  Un mondo d'amore) per Patty Pravo (La bambola), per Mina e Domenico Modugno. Ha anche prodotto cantanti e gruppi musicali di successo, tra i quali I Cugini di Campagna.\nÈ autore di numerose colonne sonore e musiche per film comici e musicarelli, tra cui quelli del regista Neri Parenti (quasi tutti quelli della serie su Ugo Fantozzi) e della serie televisiva degli anni settanta Qui squadra mobile.\nPiù recentemente è diventato il musicista di riferimento di Fausto Brizzi per la serie Notte prima degli esami."
}