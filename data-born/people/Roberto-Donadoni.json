{
    "summary": "Roberto Donadoni (Cisano Bergamasco, 9 settembre 1963) è un allenatore di calcio ed ex calciatore italiano, di ruolo centrocampista.\nPunto di forza del Milan e della nazionale per un decennio, è annoverato tra le migliori ali italiane di sempre. Michel Platini lo ha definito «il miglior giocatore italiano degli anni Novanta».Da calciatore, oltre ad aver vinto numerosi titoli con le squadre di club, è stato vicecampione del mondo nel 1994 con l'Italia, della quale è divenuto commissario tecnico dodici anni dopo, mantenendo l'incarico fino al termine dell'Europeo 2008."
}