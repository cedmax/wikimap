{
    "summary": "Giuseppe Ajmone (Carpignano Sesia, 17 febbraio 1923 – Romagnano Sesia, 8 aprile 2005) è stato un pittore italiano.\nDal 1941 studia pittura all'Accademia di Belle Arti di Brera, Milano, sotto la guida di Achille Funi e Carlo Carrà.\nNel 1946 è uno dei firmatari del Manifesto del Realismo, noto anche come \"Oltre Guernica\".\nCollabora nelle redazioni di Numero (1944-1946), Pittura (1946-1948), Quaderni milanesi (1960-1962). Collabora con Einaudi dal 1947 al 1949.\nNel 1951 vince il premio \"Senatore Borletti\" per la giovane pittura italiana ed è membro della Giunta Tecnica della Triennale di Milano.\nLe sue opere figurano in collezioni pubbliche e private."
}