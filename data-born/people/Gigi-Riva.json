{
    "summary": "Luigi Riva, detto Gigi (Leggiuno, 7 novembre 1944), è un dirigente sportivo ed ex calciatore italiano, di ruolo attaccante, campione d'Europa nel 1968 e vicecampione del mondo nel 1970 con la nazionale italiana, di cui detiene il record di marcature con 35 gol.\nConsiderato uno dei più forti giocatori italiani di ogni epoca, occupa la 74ª posizione nella speciale classifica dei migliori calciatori del XX secolo stilata dalla rivista World Soccer. \nNella stagione 1969-70 ha contribuito alla vittoria dell'unico scudetto della storia del Cagliari, laureandosi – per la terza volta in carriera – capocannoniere del campionato.\nDopo essere stato brevemente presidente del Cagliari nella stagione 1986-87, ha ricoperto il ruolo di team manager della nazionale italiana dal 1990 al 2013.\nNel 2011 è entrato a far parte della Hall of Fame del calcio italiano tra i veterani."
}