{
    "summary": "Augusto Bonetti (Murialdo, 15 maggio 1835 – Costantinopoli, 19 agosto 1904) è stato un arcivescovo cattolico italiano.\nNato a Murialdo, Diocesi di Mondovì, il 15 maggio 1835.\nMembro della Congregazione della Missione. Eletto alla chiesa titolare di Cardicio il 5 maggio 1885. Il 6 maggio 1887 venne promosso Arcivescovo di Palmira ed inviato come Delegato Apostolico in Costantinopoli per gli Orientali e Vicario Patriarcale per i Latini.\nMorto a Costantinopoli il 19 agosto 1904 a causa di una malattia al fegato. La sua morte suscitò un vivissimo dolore sia a Roma che a Costantinopoli per le sue rare doti. I primi dragomanni delle Ambasciate e delle Legazioni si recarono alla Delegazione Apostolica per esprimere le condoglianze a nome dei rispettivi Ambasciatori e Ministri. Anche i rappresentanti di tutti gli Istituti religiosi e delle scuole cattoliche, dei patriarcati delle diverse Confessioni e dell'Esarcato bulgaro si iscrissero nel registro posto alla Delegazione Apostolica."
}