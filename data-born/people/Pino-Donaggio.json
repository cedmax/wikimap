{
    "summary": "Giuseppe \"Pino\" Donaggio (Burano, 24 novembre 1941) è un cantautore e compositore italiano.\nCome cantautore, il suo brano più noto, Io che non vivo (senza te) ha venduto - nelle varie versioni e cover - oltre 80 milioni di copie in tutto il mondo. Come compositore di colonne sonore ha collaborato, tra gli altri, con registi come Brian De Palma (nel cui lungo sodalizio ha musicato ben sette film, tra i quali Carrie, lo sguardo di Satana e Vestito per uccidere), Dario Argento e Pupi Avati."
}