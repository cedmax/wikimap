{
    "summary": "Mario Baudino (Chiusa di Pesio, 26 febbraio 1952) è un giornalista, saggista e poeta italiano.\nScrive per  La Stampa, dove ha trascorso gran parte della sua vita professionale, iniziata però negli \"anni di piombo\" come cronista giudiziario presso il quotidiano torinese La Gazzetta del popolo. È stato responsabile delle pagine di Società e cultura e inviato speciale, occupandosi di cultura e società, con particolare attenzione al mondo dell'editoria e alla letteratura.  Ha organizzato festival ed eventi letterari a Cuneo (come direttore di Scritrincittà) e Alba (Albalibri, con Laura Lepri). È stato direttore artistico - con Paolo Bertetto - per la terza edizione del Salone del Libro di Torino, nel 1989."
}