{
    "summary": "Fabrizio Miccoli (Nardò, 27 giugno 1979) è un ex calciatore italiano, di ruolo attaccante.\nHa vestito le maglie di Casarano, Ternana, Perugia, Juventus, Fiorentina, Benfica, Palermo e Lecce, vincendo una Supercoppa italiana nel 2003 con la Juventus e una Supercoppa portoghese nel 2005 con il Benfica. Ha segnato più di 200 reti in carriera, 81 delle quali con il Palermo, squadra di cui è il miglior marcatore di tutti i tempi e il migliore goleador in Serie A con 74 centri. Dei rosanero è anche il giocatore con più presenze in massima serie, 165. Con la maglia del Perugia è stato, invece, capocannoniere della Coppa Italia 2002-2003.\nDal 2003 al 2004 ha fatto parte della nazionale italiana, totalizzando 10 presenze e 2 reti."
}