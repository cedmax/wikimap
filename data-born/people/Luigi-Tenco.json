{
    "summary": "Luigi Tenco (Cassine, 21 marzo 1938 – Sanremo, 27 gennaio 1967) è stato un cantautore, attore, poeta, compositore e polistrumentista italiano.\nInsieme a Fabrizio De André, Bruno Lauzi, Gino Paoli, Umberto Bindi, Giorgio Calabrese, i fratelli\nReverberi e altri, fu uno degli esponenti della cosiddetta \"scuola genovese\", un nucleo di artisti che rinnovò profondamente la musica leggera italiana a partire dagli anni sessanta.\nÈ considerato, da gran parte della critica, uno dei più grandi cantautori italiani di tutti i tempi. La sua morte, avvenuta a soli 28 anni in un albergo di Sanremo durante l'edizione del 1967 del Festival della canzone italiana fu, per lungo tempo, avvolta in un velo di mistero. Nel 2006 fu confermata l'ipotesi iniziale di suicidio."
}