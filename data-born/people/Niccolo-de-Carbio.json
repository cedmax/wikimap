{
    "summary": "Niccolò de Carbio o Nicola da Calvi (in latino Nicolaus de Carbio; Calvi dell'Umbria, floruit XIII secolo – Assisi, 1273) è stato un vescovo cattolico italiano, francescano, cappellano e confessore di papa Innocenzo IV e poi vescovo di Assisi (dal 1250 al 1273 circa).\nSeguì il papa nella fuga a Lione nel pieno della lotta contro Federico II ed ebbe parte attiva nel concilio che si tenne in quella città e nella scomunica lanciata contro l'imperatore. Per ricompensare la sua fedeltà, il papa Innocenzo IV lo nominò vescovo di Assisi, dopo aver annullato la nomina di Crescenzio da Jesi (1247). Nicolò prese possesso della diocesi solo dopo il ritorno del pontefice in Italia, nel 1250 e la resse per circa vent'anni. \nIl papa Innocenzo IV morì tra le sue braccia (1254) ed egli ne scrisse la \"Vita\", che è un'opera importante per la storia ecclesiastica di quei tempi."
}