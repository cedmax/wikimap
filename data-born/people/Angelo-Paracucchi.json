{
    "summary": "Angelo Paracucchi (Cannara, 21 marzo 1929 – Foligno, 11 dicembre 2004) è stato un cuoco italiano.\nConsiderato come innovatore e uno dei padri della cucina creativa italiana, ha raggiunto la notorietà a livello nazionale aprendo, nel 1974, la \"Locanda dell'Angelo\", ad Ameglia, la cui struttura venne progettata da Vico Magistretti; in seguito acquista notorietà anche all'estero, e aprirà locali a Parigi e a Osaka, in Giappone.\nFra i primi 7 ristoratori e chef d'Italia a vedersi attribuita la stella Michelin alla fine degli anni '70 è stato il primo professionista della cucina Italiana ad essere invitato ad aprire un ristorante in Francia.\nNel 1984 infatti apri' le porte il ristorante \"Il Carpaccio\" situato nello storico albergo Royal Monceau di Parigi a due passi dagli Champs Elisees.\nEsempio splendido di professionalita' Italiana \"Il Carpaccio\" è stato fucina di talenti culinari e il ristorante fu insignito (unico esempio di ristorante Italiano all'estero) della stella Michelin nel 1990.\nFigura carismatica e grande insegnante Angelo Paracucchi ha lasciato una traccia indelebile in molti dei giovani che durante gli anni '80 hanno lavorato con lui.\nLa sua grandissima passione per la qualità delle materie prime e la costante ricerca delle migliori tecniche per esaltare I sapori  hanno contagiato una intera generazione di cuochi che negli anni successivi hanno divulgato ed implementato il suo particolarissimo stile di cucina.\nMolti dei grandi professionisti della cucina che hanno avuto affermazioni a livello nazionale ed internazionale negli anni '90 sono passati da una esperienza con Angelo Paracucchi.\nPer citarne alcuni: Giacomo Gallina, Francesco Zani, Mario Chiametti, Maurizio Marsili, Mario Frittoli, Alessandro Morelli, Emanuele Cappellini."
}