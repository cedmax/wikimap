{
    "summary": "Francesco Faranda (Falcone, 1835 – Messina, 1914) è stato un avvocato, politico e giurista italiano, deputato per due legislature al Parlamento del Regno d'Italia.\nEgli iniziò i suoi studi a Palermo, presso il Collegio dei Gesuiti.\nNel 1862 fu nominato magistrato. Venne designato come vice presidente del Tribunale di commercio, poi, consigliere della Corte d'appello ma rinunciò ad entrambe le cariche.\nFu socio onorario della Società operaia e della classe di Diritto e legislazione dell'Accademia Peloritana, socio corrispondente dell'Ufficio giuridico internazionale istituito a Milano per la difesa degli stranieri che si trovavano nel Regno d'Italia e dei cittadini del Regno all'estero.\nDal 1886 al 1914 insegnò Diritto e procedura penale nell'università di Messina.\nFaranda fu poi promotore, nel 1864, di una scuola privata di diritto penale, nella quale venivano studiate le opere di importanti penalisti quali Niccola Nicolini e Francesco Carrara; il suo progetto venne tuttavia quasi ignorato dall'ambiente accademico di Messina.\nLe sue opere gli valsero grande fama in Italia e all'estero, tuttavia viene principalmente ricordato per aver contribuito alla compilazione del primo codice penale del Regno d'Italia, nel 1889. Venne anche chiamato per la riforma dei Codici Penali a Parigi, Bruxelles, Düsseldorf e New York."
}