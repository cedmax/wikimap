{
    "summary": "Pompeo D'Ambrosio (San Marco Evangelista, 1º gennaio 1917 – Caracas, 15 aprile 1998) è stato un imprenditore italiano.\nEra molto noto nella comunità italiana di Caracas per aver sostenuto - con la sua attività finanziaria in una delle principali Banche venezuelane (il \"Banco Latino\") - il successo di molti imprenditori italiani del Venezuela.\nFu anche responsabile finanziario del Deportivo Italia, la squadra di calcio degli Italiani del Venezuela, durante gli anni \"dorati\" (sessanta e settanta) di questa squadra. Quegli anni, quando gestì la squadra con il fratello Mino, vengono ricordati come l'Era D'Ambrosio."
}