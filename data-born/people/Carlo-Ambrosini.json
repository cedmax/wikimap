{
    "summary": "Carlo Ambrosini (Azzano Mella, 15 aprile 1954) è un fumettista italiano.\nFrequenta il Liceo Artistico e si diploma all'Accademia di belle arti di Brera. Nel 1976 inizia a disegnare racconti di guerra per la Editoriale Dardo; scrive gli ultimi episodi della serie Daniel per le Editoriale Corno; collabora con la Ediperiodici e la Mondadori.\nNel 1980 inizia a collaborare con Sergio Bonelli Editore disegnando alcuni episodi di Ken Parker, con testi di Giancarlo Berardi; è suo anche l'ultimo episodio della serie, il numero 59. Nel 1984 scrive e disegna Nico Macchia per la rivista Orient Express. Nel 1987 inizia a disegnare alcuni episodi di Dylan Dog (sempre per la Bonelli), di cui scriverà la sua prima sceneggiatura nel 1994. Nel 1992 disegna Videomax creato da Graziano Origa.\nNel 1997 crea, di nuovo con la Bonelli, la testata Napoleone. Le sceneggiature sono quasi sempre di Ambrosini che, più raramente, ne è anche disegnatore. Napoleone termina nel 2006 con il numero 54. \nNel luglio 2005 esce in edicola il 19 numero speciale di Tex, disegnato da Ambrosini.\nUltimo lavoro in ordine cronologico dell'autore è la miniserie, Jan Dix, sempre per la scuderia Bonelli, uscita in edicola dal maggio 2008 al luglio 2010."
}