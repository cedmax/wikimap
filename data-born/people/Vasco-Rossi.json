{
    "summary": "Vasco Rossi, noto anche come Vasco  o con l'appellativo Blasco (Zocca, 7 febbraio 1952), è un cantautore italiano.\nAutodefinitosi provoca(u)tore, ha pubblicato 33 album dall'inizio della sua carriera (dal 1977), di cui 17 album in studio, 10 album dal vivo e 5 raccolte ufficiali, e ha pubblicato complessivamente ben 179 canzoni oltre a numerosi testi e musiche per altri interpreti.\nNegli anni ottanta, per via dello stile di vita sregolato caratterizzato da alcol, droghe, donne e continui tour frenetici, finì per impersonare per la prima volta in Italia, lo stereotipo della rockstar.Soprannominato inizialmente Il Komandante dai membri del suo fan club ufficiale, tale appellativo è rimasto nell'immaginario collettivo e utilizzato anche in ambito diverso.\nDetiene il record di spettatori paganti in un singolo concerto in Italia, il Modena Park 2017, 225.173."
}