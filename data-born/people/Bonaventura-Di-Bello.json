{
    "summary": "Bonaventura Di Bello (Centola, 26 aprile 1963) è un autore di videogiochi e scrittore italiano.\nProlifico autore italiano di interactive fiction o avventure testuali, racconti interattivi in cui l'utente immette via tastiera le istruzioni per far proseguire la storia, è anche un'importante figura dell'editoria specializzata dei videogiochi in Italia.\nHa scritto la sua prima avventura per ZX Spectrum, Dimensione Sconosciuta, nel 1985, inviandola qualche tempo dopo alla rivista con cassetta Load ‘n' Run, che lo pubblica. È stato poi contattato dall'editore della rivista con cassetta Epic 3000 di Edizioni Hobby per la realizzazione di tre giochi al mese su ZX Spectrum da inserire nelle compilation proposte."
}