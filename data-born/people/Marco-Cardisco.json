{
    "summary": "Marco Cardisco (Tiriolo, 1486 circa – Napoli, 1542 circa) è stato un pittore italiano, attivo durante il rinascimento.\nNacque intorno al 1486 probabilmente nel comune di Tiriolo (in provincia di Catanzaro), e morì circa nel 1542 a Napoli. Per la sua nascita in Calabria è conosciuto anche come Marco Calabrese. \nFu attivo soprattutto a Napoli tra il 1508 ed il 1542.\nSubì l'influenza di Polidoro da Caravaggio e fu maestro di Pietro Negroni."
}