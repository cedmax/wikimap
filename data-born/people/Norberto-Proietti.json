{
    "summary": "Norberto Proietti, più conosciuto come Norberto (Spello, 18 settembre 1927 – Spello, 9 agosto 2009), è stato un pittore e scultore italiano.\nDiventò uno dei più famosi artisti naïf, noto per i suoi frati in miniatura sullo sfondo di paesaggi medievali. Nell'ambito della scultura, è conosciuto per le opere realizzate modellando il legno di ulivo e per il Pellegrino di pace, posto davanti alla Basilica superiore di San Francesco d'Assisi, dedicato al Santo patrono d'Italia."
}