{
    "summary": "Pietro Paolo Savorgnan di Brazzà (Castel Gandolfo, 26 gennaio 1852 – Dakar, 14 settembre 1905) è stato un esploratore italiano naturalizzato francese.\n\nCon l'appoggio della Société de Géographie di Parigi, aprì alla Francia l'ingresso lungo la riva destra del fiume Congo, consentendo così lo stabilimento delle colonie francesi in Africa centrale. Il suo modo semplice e il suo grande fascino fisico, così come il suo approccio pacifico tra gli africani, furono i suoi tratti distintivi. Sotto il dominio coloniale francese, la capitale della Repubblica del Congo venne chiamata Brazzaville, nome mantenuto tutt'oggi dai governi post-coloniali."
}