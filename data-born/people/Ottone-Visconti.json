{
    "summary": "Ottone Visconti detto Ottorino (Invorio, 1207 – Chiaravalle, 8 agosto 1295) fu arcivescovo e signore di Milano.\nDi origine milanese, fu figlio del feudatario Uberto Visconti signore di Massino, Albizzate e di Besnate e della sua moglie Berta Pirovano. I suoi fratelli furono Azzone vescovo di Ventimiglia, Andreotto, Beatrice, Gaspare (capo dei Visconti signori di Caronno, Jerago e Fagnano) ed Obizzo Visconti, signore di Massino. Il figlio d'Andreotto, Teobaldo (o Tibaldo) Visconti fu il padre di Matteo I Visconti detto Matteo \"Il Grande\" o Matteo \"Magno\", successore di Ottone Visconti come signore di Milano. Nel 1277 riuscì a farsi proclamare signore della città lombarda e con lui iniziò il dominio dei Visconti su Milano, che sarebbe durato fino al 1447."
}