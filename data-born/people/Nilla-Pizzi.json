{
    "summary": "Adionilla \"Nilla\" Pizzi (Sant'Agata Bolognese, 16 aprile 1919 – Milano, 12 marzo 2011) è stata una cantante e attrice italiana.\nFu la vincitrice del primo Festival di Sanremo nel 1951, con Grazie dei fiori. L'anno seguente si piazzò addirittura prima, seconda e terza, rispettivamente con Vola colomba, Papaveri e papere e Una donna prega. Nella sua carriera ha partecipato sette volte al Festival di Sanremo, presentando complessivamente trentuno brani, e partecipando altre due volte come ospite e una come presentatrice: ha ottenuto due primi posti, quattro secondi posti, due terzi posti, un intero podio, e due premi alla carriera."
}