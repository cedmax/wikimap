{
    "summary": "Francesco Da Gioz (detto Checco delle Roe; Sedico, 3 ottobre 1896 – Peron, 17 febbraio 1945) è stato un partigiano italiano.\nNel 1910 emigrò con il padre in Svizzera. Partecipò alla prima guerra mondiale e successivamente lavorò nelle miniere dell'Arsia, in Istria dove organizzò le guardie rosse del neonato PCdI. Licenziato per rappresaglia nel 1923 si rifugiò in Francia. Rientrò ammalato in Italia nel 1933 e si dedicò all'organizzazione clandestina antifascista nel bellunese. Dopo l'8 settembre 1943 fu tra i primi partigiani del Nucleo partigiano \"Luigi Boscarin\"/\"Tino Ferdiani\" e venne nominato segretario della Federazione Comunista di Belluno. Arrestato dai tedeschi, fu torturato e poi impiccato.\nIl comune di Sedico gli ha intitolato una strada nella frazione di Peron."
}