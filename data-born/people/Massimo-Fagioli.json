{
    "summary": "Massimo Fagioli (Monte Giberto, 19 maggio 1931 – Roma, 13 febbraio 2017) è stato uno psichiatra e psicoterapeuta italiano.\n\nÈ noto per quella che lui stesso ha chiamato teoria della nascita. L'obiettivo è quello di individuare, in un quadro teorico che spieghi più generalmente la fisiologia della nascita e l'inizio del pensiero umani, origini e cause delle patologie mentali, allo scopo di proporre un conseguente impianto di diagnosi e cura psicoterapeutica delle stesse.Il nome di Fagioli è anche legato alla pratica della cosiddetta analisi collettiva, un'originale forma di terapia di gruppo iniziata nel 1975 e terminata, in concomitanza con la scomparsa dello psichiatra, nel dicembre del 2016. Alla teoria ed alla pratica di Fagioli è legata la rivista scientifica Il sogno della farfalla, nonché la scuola di specializzazione in psicoterapia dinamica Bios Psychè."
}