{
    "summary": "Nuccio Diamante Ordine (Diamante, 18 luglio 1958) è un letterato e accademico italiano, professore ordinario di letteratura italiana presso l'Università della Calabria, noto in ambito internazionale per i suoi vivaci interessi per la filosofia italiana e gli studi su Giordano Bruno e sul Rinascimento.\nFellow all'Harvard University Center for Italian Renaissance Studies, ha insegnato in numerose università prestigiose quali Università di Yale, New York University, Ecole Normale Supérieure Paris, Paris IV: Paris-Sorbonne, Paris III Sorbonne Nouvelle, CESR of Tours, Institut Universitaire de France, Paris VIII: Vincennes, Institut des Études Avancées de Paris, Warburg Institute e all'Università Cattolica di Eichstätt-Ingolstadt.\nCollabora, inoltre, alle pagine culturali del Corriere della Sera. I suoi libri sono stati tradotti in numerose lingue tra cui cinese, giapponese e russo.\nIn Francia dirige due collane letterarie per l'Editore «Belles Lettres»: le Opere complete di Giordano Bruno e la «Bibliotheque Italienne». Dal 2012 dirige per l'Editore Bompiani la collana Classici della letteratura europea."
}