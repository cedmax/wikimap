{
    "summary": "Violante Paleologa (Moncalvo, giugno 1318 – Chambéry, 24 dicembre 1342) era figlia di Teodoro I del Monferrato, principe di Bisanzio e marchese del Monferrato, e Argentina Spinola, figlia di Obizzino Spinola, duca di Genova.\nLe venne messo il nome della nonna paterna Violante di Bisanzio.\nSposò il 1º maggio 1330 Aimone di Savoia, divenendo contessa consorte di Savoia, Aosta e Moriana. Dal matrimonio nacquero cinque figli:\nAmedeo (Chambéry, 4 gennaio 1334-1º marzo 1383), che sposò Bona di Borbone\nBianca Maria (1336-31 dicembre 1387), che sposò Galeazzo II Visconti, signore di Milano\nGiovanni (agosto 1338-1345)\nCaterina (1341)\nLudovico (24 dicembre 1342-?), morto bambino\n\nI patti matrimoniali prevedevano che, in caso di morte senza eredi di Teodoro o di estinzione della linea maschile, il marchesato del Monferrato passasse, a titolo di dote, a Violante o ai suoi discendenti e quindi ai Savoia. In base anche a questo atto, quando due secoli dopo si estinse la linea maschile dei Paleologi con Bonifacio IV del Monferrato, il duca Carlo II di Savoia avrebbe rivendicato per i Savoia il Monferrato davanti all'imperatore Carlo V d'Asburgo.Aimone ebbe almeno altri otto figli illegittimi da varie amanti.\nViolante è tutt'oggi inumata nell'Abbazia di Altacomba."
}