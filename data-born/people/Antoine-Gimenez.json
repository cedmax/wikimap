{
    "summary": "Antoine Gimenez, all'anagrafe Bruno Salvadori (Chianni, 14 dicembre 1910 – Marsiglia, 26 dicembre 1982), è stato un anarchico e rivoluzionario italiano.\nLa sua singolare e complessa vicenda umana e politica è legata indissolubilmente alla guerra civile spagnola. Vicenda che, grazie anche alle sue memorie, ampiamente commentate, ed uscite nel 2006 in Francia, con il titolo de Les fils de la nuit, in Spagna, con il titolo de Los hijos de la noche e nel 2007 anche in lingua italiana con il titolo modificato di Amori e rivoluzione, a cura di un gruppo di ricercatori e estimatori che si sono dati l'appellativo di Giménologues,  è venuta soltanto tardivamente alla luce rivelando preziose testimonianze dirette sulla guerra di Spagna, soprattutto quella combattuta sul fronte d'Aragona, e sull'esperienza anarchica nella Catalogna e nella Barcellona di Buenaventura Durruti. L'edizione italiana delle memorie di Antoine Gimenez è stata pubblicata dalle Edizioni La Baronata, di Lugano."
}