{
    "summary": "Gaetano Gimelli (Portofino, 13 agosto 1905 – Pecetto Torinese, 1990) è stato un trombettista italiano.\nConosciuto da tutti come il Louis Armstrong italiano, data la sua grande ammirazione e altrettanta passione per il trombettista statunitense, nel 1935 era a Sanremo quando ebbe notizia che Armstrong avrebbe suonato a Nizza l'11 gennaio. Lasciò l'Orchestra per correre ad ascoltarlo, e non mancò l'occasione per conoscerlo di persona.\nHa suonato con le più grandi orchestre italiane e straniere. Ha inciso molti dischi con l'Orchestra diretta dal Maestro Pippo Barzizza, che ha rappresentato per lui il periodo discografico più significativo."
}