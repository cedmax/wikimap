{
    "summary": "Francesco Campitelli (Melissa, 1596 – Melissa, 21 maggio 1668) è stato conte di Melissa e principe di Strongoli dal 1624 al 1668, succedendo al fratello maggiore Annibale, privo di eredi diretti.\nIl conte era pertanto un personaggio realmente esistito, protagonista di alcuni romanzi, quali: Il castello di Melissa, di Giuseppe Barberio; Il duca pazzo, di Luciana Peverelli e Salvatore Murgi; e soprattutto Il conte di Melissa, di Cataldo Amoruso, da cui il regista Maurizio Anania ha tratto, nel 2000, un film girato nel suddetto paese calabrese e in centri limitrofi.\nIl presunto ripristino da parte del signore dello ius primae noctis lo rese tristemente famoso nel tempo. Lo scrittore Giovan Francesco Pugliese, di Cirò, descrisse la fosca vicenda nel 1849.I Campitelli erano tra i maggiori e più influenti feudatari del marchesato di Crotone e del regno di Napoli."
}