{
    "summary": "Angelo Bagnasco (Pontevico, 14 gennaio 1943) è un cardinale e arcivescovo cattolico italiano, arcivescovo metropolita di Genova dal 2006, cardinale presbitero della Gran Madre di Dio e presidente del Consiglio delle conferenze dei vescovi d'Europa.\nEra accreditato presso la stampa internazionale quale possibile successore di papa Benedetto XVI al soglio pontificio tra i cardinali italiani nel conclave del 2013. Lo studioso e storico statunitense del cattolicesimo Matthew Bunson lo ha definito \"peso massimo tra gli intellettuali\" per via del suo eccellente profilo in materia di dottrina ed etica. È considerato in linea con il conservatorismo del cardinale Siri, suo predecessore alla cattedra genovese."
}