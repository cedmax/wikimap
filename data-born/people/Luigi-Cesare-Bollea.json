{
    "summary": "Luigi Cesare Bollea (Azeglio, 25 dicembre 1877 – Torino, 26 novembre 1934) è stato uno storico italiano.\nConseguì la laurea in Lettere presso l'Università di Torino il 16 luglio 1900, e quella in Filosofia, presso la stessa Università, l'anno seguente.\nDal 1905 insegnò storia e geografia presso il Regio Istituto Tecnico di Pavia, e si dedicò in maniera quasi esclusiva agli studi storici.\nAllievo di Ferdinando Gabotto, fondatore della Società Storica Subalpina, ne seguì il metodo di ricerca scrupoloso e attento alla ricerca delle fonti.\nLe pubblicazioni del Bollea riguardano quasi esclusivamente la storia del Piemonte, ove trascorse quasi tutta la sua vita. \nNel 1911 passò da Pavia a Torino, per ritornare nella città lombarda dal 1919 al 1926. Da questa data fino alla morte, avvenuta il 26 novembre 1936 (a soli 58 anni), fu a Torino, insegnante di storia e storia dell'arte nel R. Liceo Artistico annesso alla R. Accademia di Belle Arti di Torino.\nNel 1923 divenne vicepresidente della Società Storica Subalpina, e nel 1929 direttore del \"Bollettino Storico-bibliografico Subalpino\", incarico che tenne fino ai primi mesi del 1933.\nSi dedicò agli studi di storia medievale e moderna, al Risorgimento e alla storia di Casa Savoia, curò edizioni di documenti medievali piemontesi e, nell'ultimo periodo, a studi di storia della letteratura e dell'arte."
}