{
    "summary": "Fulvio Ervas (Musile di Piave, 23 luglio 1955) è uno scrittore italiano.\nEsordisce nel panorama letterario nel 1999, quando la sorella Luisa vince ex aequo con Paola Mastrocola la XII edizione del premio Italo Calvino con il racconto La lotteria. Il volume verrà dato alle stampe solo nel 2005 (e a figurare come unica autrice è sempre la sorella) con l'editore Marcos y Marcos, al quale Fulvio resterà sempre legato.Nel 2006 pubblica, ancora con la sorella, Commesse di Treviso: è il primo di una serie di romanzi ambientati nel Nordest che vedono come protagonista l'ispettore Stucky; dello stesso ciclo Pinguini arrosto (2008), Buffalo Bill a Venezia (2009), Finché c'è prosecco c'è speranza (2010), L'amore è idrosolubile (2011), Si fa presto a dire Adriatico (2013). La terza opera nata dal sodalizio con Luisa è Succulente (2007).\nFollia docente (2009) è ispirato alla sua esperienza da professore di scienze naturali.\nSe ti abbraccio non aver paura (2012) racconta l'avventuroso viaggio di Franco e Andrea Antonello, padre e figlio affetto da autismo: è stato tradotto in 9 lingue e ha ricevuto numerosi premi (tra i quali, il Premio Anima e il Premio Viadana giovani, Libro dell'anno 2012 degli ascoltatori di Fahrenheit Rai Radio3). \nTu non tacere è un romanzo che, ancora una volta, prende spunto da una storia vera, e ha a che fare con la sanità e con la salute.\nDopo Pericolo giallo del (2016), il suo ultimo libro è Nonnitudine."
}