{
    "summary": "Giorgio Aiazzone (Tollegno, 3 aprile 1947 – Sartirana Lomellina, 6 luglio 1986) è stato un imprenditore e personaggio televisivo italiano, fondatore dell'omonima impresa.\nImprenditore di successo in Italia nel settore dell'arredamento, ha ottenuto una vasta popolarità negli anni ottanta grazie alle emergenti emittenti televisive locali nate in quell'epoca, sulle quali promuoveva la sua azienda andando personalmente in video e sfruttando degli slogan semplici ed efficaci, rimasti nell'immaginario collettivo degli italiani anche in seguito alla sua morte. È considerato uno dei pionieri delle televendite e dell'utilizzo della televisione per scopi pubblicitari."
}