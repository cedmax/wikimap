{
    "summary": "Nicola Moscardelli (Ofena, 1894 – Roma, 1943) è stato un poeta, scrittore ed esoterista italiano.\nCollaboratore delle riviste La Voce e Lacerba, Nicola Moscardelli fu raffinato autore poetico (Abbeveratoio, 1915; Il canto della vita, 1939), ma anche abile prosatore (si ricorda il romanzo Vita vivente, 1939, e l'opera saggistica Anime e corpi, 1939). Lavorò anche per il teatro, dopo essere entrato in contatto col regista futurista Anton Giulio Bragaglia.\n\nUn profondo rapporto di amicizia lo legò a Giovanni Papini che, stimandone l'opera letteraria, lo incluse nella copiosa antologia Poeti d'oggi (Firenze, Vallecchi, 1920), curata insieme a Pietro Pancrazi. \nMoscardelli combatté durante la Prima guerra mondiale, distinguendosi per il suo coraggio. Nel 1915 ottenne la medaglia d'argento al valor militare.  \nTutta la sua opera poetica, ispirata, per il periodo posteriore alla Grande Guerra,al magistero di Arturo Onofri, è stata pubblicata in un volume (Nicola Moscardelli, Tutte le poesie) a cura di Marilena Pasquini (Pescara, Ed. Ianieri, 2007)."
}