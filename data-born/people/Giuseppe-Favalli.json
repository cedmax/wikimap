{
    "summary": "Giuseppe Favalli (Villachiara, 8 gennaio 1972) è un allenatore di calcio ed ex calciatore italiano, di ruolo difensore.\nDurante i suoi 23 anni di carriera, ha giocato con le maglie di Cremonese, Lazio, Inter e Milan. Ha vinto due scudetti (2000 e 2006), 5 Coppe Italia (1998, 2000, 2004, 2005 e 2006), 3 Supercoppe italiane (1998, 2000 e 2005), 1 Coppa delle Coppe (1999), 1 Champions League (2007), 2 Supercoppe UEFA (1999 e 2007) e 1 Mondiale per club (2007). Ha collezionato 491 presenze e 7 gol in serie A e 81 presenze con 2 reti nelle coppe europee.\nCon le Nazionali giovanili italiane ha vinto l'Europeo Under-21 e partecipato alle Olimpiadi di Barcellona nel 1992. Dal 1994 al 2004 è stato anche convocato nella Nazionale maggiore, disputando Euro 2004.\nÈ il calciatore con il maggior numero di presenze in tutte le competizioni ufficiali con la maglia della Lazio: 401."
}