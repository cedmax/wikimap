{
    "summary": "Francesco di Paolo, meglio noto come Francesco da Montereale (Montereale, 1466 o 1475 – L'Aquila, 1541), è stato un pittore italiano, attivo in Abruzzo nel XVI secolo.\nFiglio dello scultore Paolo, realizzò un gran numero di dipinti all'Aquila compresa la Pala di Sant'Eusanio (1516) conservata nel Museo Nazionale d'Abruzzo e considerata il suo capolavoro.\nFu, dopo Saturnino Gatti, il pittore aquilano più apprezzato del suo tempo e la sua arte ispirò numerosi altri artisti."
}