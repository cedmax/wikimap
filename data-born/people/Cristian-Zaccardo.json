{
    "summary": "Cristian Zaccardo (Formigine, 21 dicembre 1981) è un calciatore italiano, difensore del Tre Fiori.\nCampione del mondo con la nazionale italiana nel 2006, ha vestito la maglia azzurra tra il 2004 e il 2007 – periodo in cui militava nel Palermo –, totalizzando 17 presenze e una rete. Ha giocato anche con le selezioni Under-16, Under-18, Under-20 e Under-21, vincendo con quest'ultima l'Europeo di categoria nel 2004. A livello di club ha conquistato un campionato tedesco con il Wolfsburg nella stagione 2008-2009 e una Coppa Titano con il Tre Fiori nel 2019."
}