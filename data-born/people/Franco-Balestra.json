{
    "summary": "Franco Balestra (Prelà, 8 agosto 1924 – Imperia, 3 settembre 2011) è stato un pallonista italiano, campione di pallapugno.\nNato nella provincia di Imperia, tradizionalmente patria di grandi pallonisti, in carriera disputò oltre 4.000 partite. Rivale e poi erede di Augusto Manzo, fu campione italiano nel 1952, 1955, 1957, 1958, 1959 e 1960.\nNel 1953 il campione fu ingaggiato dalla Sapet Torino con un contratto annuale di 500.000 lire.\nÈ stato insignito del titolo di cavaliere della Repubblica per merito sportivo ed è stato membro degli azzurri d'Italia, associazione che raggruppa tutti gli atleti che hanno indossato la maglia della  squadra nazionale.\nÈ scomparso nel 2011 all'età di 87 anni."
}