{
    "summary": "Remigio Ceroni (Monterubbiano, 21 aprile 1955) è un politico italiano esponente di Forza Italia e del Popolo della Libertà.\nIscritto dal 1972 alla Democrazia Cristiana, viene eletto consigliere comunale a Rapagnano nel 1985 e nominato assessore nel 1988. Nel 1990 diventa sindaco di Rapagnano riconfermato anche nel 1995 e nel 1999, si dimette nel 2000 per l'incompatibilità con l'elezione nella lista di Forza Italia alla carica di consigliere regionale.\nDal 1990 al 1995 è presidente dell'ente consorziale per i servizi idrici \"Tennacola\".\nViene incaricato nel 2003 da Silvio Berlusconi nel ruolo di coordinatore regionale di Forza Italia per le Marche. Nel 2005 viene rieletto consigliere regionale di Forza Italia e nel 2006 lascia l'incarico perché eletto deputato alla Camera nel collegio XIV (Marche).\nNel 2006 in quanto compatibile con la carica di deputato si ricandida come sindaco di Rapagnano e viene eletto. Nel 2008 si riconferma deputato alla camera nel collegio delle Marche nelle liste del Popolo della Libertà ed entra nel direttivo del gruppo parlamentare come consigliere.\nDopo il congresso nazionale del Popolo della Libertà, nel marzo del 2009, ha ricevuto l'incarico di guidare il partito come coordinatore per le Marche.\nIl 15 e 16 maggio del 2011 viene riconfermato per la quinta volta sindaco di Rapagnano.\nA settembre 2011 è relatore del ddl Anti-crisi 2011 contenente la Manovra Bis resasi necessaria dopo il crollo delle Borse di agosto e l'innalzamento dello spread.\nIl 16 novembre 2013, con la sospensione delle attività del Popolo della Libertà, aderisce a Forza Italia.\nIl 5 giugno 2016 viene riconfermato per la sesta volta sindaco di Rapagnano (FM).\nIl 27 gennaio 2018 si dimette dalla carica di coordinatore regionale di Forza Italia delle Marche in seguito alla mancata ricandidatura alle elezioni politiche del 4 marzo 2018."
}