{
    "summary": "Vito Roberto Palazzolo (Terrasini, 31 luglio 1947) è un mafioso italiano.\nSi ritiene sia un membro della mafia siciliana, cosa che lui nega. Viene considerato il cassiere di Cosa Nostra, esperto riciclatore di denaro, molto vicino ai principali narcotrafficanti italo-americani nonché tesoriere di Bernardo Provenzano e Totò Riina. Per questo è stato condannato in via definitiva a 9 anni di reclusione per associazione mafiosa. Sposato con una ricca ereditiera d'origine russa, in passato è stato anche ambasciatore plenipotenziario del piccolo Stato del Ciskey (poi annesso al Sud Africa)."
}