{
    "summary": "Francesco Pescador (Farra d'Alpago, 16 ottobre 1914 – Massa, 2 marzo 2008) è stato un fumettista italiano.\nFrancesco Pescador è riconosciuto come uno dei più validi artigiani del fumetto popolare italiano. Esordisce in tandem con lo sceneggiatore Amilcare Medici, nel 1944, poi, nella sua lunga carriera, disegna un'infinità di serie. Per la Ventura Editore firma due adattamenti di opere di R. L. Stevenson e altri racconti a fumetti. Dalla metà degli anni Cinquanta contribuisce con molte storie alle testate comboniane Vom Tam Tam e Il Piccolo Missionario. Negli anni Settanta disegna storie per la Disney Italia e per il Corriere dei Ragazzi. Per la testata Albi Nuovi – edita da Renzo Barbieri dal 1979 al 1982 – disegna varie biografie di santi (Giustino De Jacobis, Daniele Comboni, Camillo De Lellis, Luisa De Marillac) sceneggiate da Giò Signori. Con lo stesso autore, firma i tre volumi della serie I grandi della Chiesa."
}