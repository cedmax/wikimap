{
    "summary": "Enrico Ruta (Belmonte Castello, 1869 – Napoli, 1939) è stato un filosofo, studioso di dottrine politiche e scrittore italiano.\nVisse prevalentemente a Napoli, dove conobbe e frequentò Benedetto Croce, e dove nel 1930 lo troviamo docente di dottrina politica presso l'Istituto superiore di scienze economiche e commerciali. Ingegno versatile, ha lasciato opere di narrativa e di scienze politiche e sociali. Importante è stata anche la sua opera di traduttore di testi di Nietzsche e Treitschke. Fu collaboratore del quotidiano napoletano Il Mattino. Negli anni trenta sviluppò teorie politiche in armonia con l'ideologia del regime fascista."
}