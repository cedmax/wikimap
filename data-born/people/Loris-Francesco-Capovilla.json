{
    "summary": "Loris Francesco Capovilla (Pontelongo, 14 ottobre 1915 – Bergamo, 26 maggio 2016) è stato un cardinale e arcivescovo cattolico italiano.\nDal 15 aprile 2015 alla morte è stato il più anziano vescovo d'Italia e il quarto nel mondo. Sempre tra i vescovi, con riferimento agli anni trascorsi dall'ordinazione presbiterale - ben 76 dal 23 maggio 1940 - è stato, sempre nel medesimo periodo, primo tra gli italiani, e quarto a livello mondiale. È stato creato cardinale da papa Francesco il 22 febbraio 2014 a 98 anni, ricevendo il titolo presbiterale di Santa Maria in Trastevere e divenendo in tal modo il membro più anziano del collegio cardinalizio."
}