{
    "summary": "Eugenio Giuseppe Togliatti (Orbassano, 3 novembre 1890 – Genova, 5 ottobre 1977) è stato un matematico italiano, accademico dei Lincei, noto per i suoi contributi alla geometria proiettiva nei suoi aspetti algebrici e differenziali.\nÈ noto per la costruzione di una superficie algebrica che prende il suo nome; è stato presidente della Mathesis dal 1957 al 1959 e membro del Consiglio Superiore della Pubblica Istruzione dal 1958 al 1966. È stato inoltre socio dell'Accademia delle Scienze di Torino e dell'Accademia Ligure di Scienze e Lettere, di cui è stato presidente per la Classe di Scienze."
}