{
    "summary": "Francesco Durante (Letojanni, 29 giugno 1844 – Letojanni, 2 ottobre 1934) è stato un politico e chirurgo italiano.\nFu senatore del Regno d'Italia nella XVI legislatura\nPromotore e fondatore, assieme a Guido Baccelli, del Policlinico \"Umberto I\" di Roma, ove diresse per quasi 40 anni la clinica chirurgica, presiedette la Società italiana di chirurgia. Fu il primo al mondo ad aver operato un tumore al cervello, nel 1884 a Roma.\nAlla sua memoria è intitolato il Premio scientifico di medicina e chirurgia, che saltuariamente si organizza a Letojanni."
}