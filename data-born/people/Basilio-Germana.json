{
    "summary": "Basilio Francesco Maria Germanà (Brolo, 30 ottobre 1949) è un politico italiano.\nApprodato in Forza Italia dagli ambienti democristiani, è stato eletto per la prima volta al Senato della Repubblica nella XII legislatura e poi confermato per la XIII. Alla Camera dei deputati è approdato nella XIV Legislatura, eletto nella lista civetta Abolizione dello scorporo nel collegio maggioritario di Barcellona Pozzo di Gotto. Confermato deputato per la XV Legislatura dopo la candidatura nella lista di Forza Italia nella circoscrizione Sicilia 2, è stato componente della commissione ambiente in entrambe le legislature trascorse a Montecitorio.\nÈ padre dell'onorevole Antonino Salvatore Germanà."
}