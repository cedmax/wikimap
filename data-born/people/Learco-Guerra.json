{
    "summary": "Learco Antenore Giuseppe Guerra (San Nicolò Po, 14 ottobre 1902 – Milano, 7 febbraio 1963) è stato un ciclista su strada, pistard e dirigente sportivo italiano. \nProfessionista dal 1928 al 1944, fu campione mondiale nel 1931, vinse la Milano-Sanremo del 1933 e i giri di Lombardia e d'Italia del 1934. Si aggiudicò in totale 83 corse.Rivaleggiò spesso con Alfredo Binda, altro campione dell'epoca e suo coetaneo. Formidabile passista, era forte anche nelle volate in virtù del fisico possente, benché poco propenso alle salite. Emilio Colombo, direttore della Gazzetta dello Sport tra gli anni 1920 e 1930, lo soprannominò la locomotiva umana."
}