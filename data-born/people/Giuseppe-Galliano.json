{
    "summary": "Giuseppe Galliano (Vicoforte, 27 settembre 1846 – Adua, 1º marzo 1896) è stato un militare italiano, tenente colonnello del Regio Esercito Italiano, famoso per le sue azioni militari durante la campagna d'Africa nelle battaglie di Agordat e di Coatit e per la strenua difesa del forte di Macallè. Morì nella battaglia di Adua.\nVisse, quando non impegnato in campagne militari, a Ceva, nel cuneese. La città lo ricorda con un monumento in bronzo, l'intitolazione della locale scuola elementare ed un piccolo museo."
}