{
    "summary": "Guido Lupo Maria De Giorgio, pseudonimo \"Havismat\" (San Lupo, 3 ottobre 1890 – Mondovì, 27 dicembre 1957), è stato un esoterista e scrittore italiano. \nLaureatosi in filosofia, si trasferì in Tunisia dove lavorò come insegnante di italiano. Qui entrò in contatto con l'esoterismo islamico mediante una confraternita locale. Trasferitosi a Parigi dopo la prima guerra mondiale, conobbe René Guénon e ne divenne amico, collaborò con lui scrivendo articoli sulle due maggiori riviste esoteriche francesi dell'epoca, Le Voile d'Isis e L'initiation.\nTornato in Italia negli anni venti, fece parte del Gruppo di Ur scrivendo sull'omonima rivista con lo pseudonimo di Havismat, e poi nel 1930 animatore insieme a Julius Evola della rivista La Torre nella quale arrivò a teorizzare una sorta di \"Fascismo Sacro\", condurrà gli ultimi anni della sua vita da asceta in una vecchia canonica tra le montagne piemontesi, nei pressi di Mondovì. È per questo chiamato L’iniziato selvaggio. Conobbe Padre Pio. L’incontro è raccontato in Ciò che mormora il vento del Gargano.Ne La Tradizione romana (opera portata a compimento poco dopo la meta' degli anni Trenta), De Giorgio accusa l'Europa contemporanea di essere divenuta scientista e di soffocare la ricerca spirituale dell'uomo. La soluzione secondo De Giorgio sta nel tornare ad una autentica concezione dell'autorità spirituale e di quella temporale. Quest'opera, il cui titolo originale è L'emblema fulgurale della potenza. Introduzione alla dottrina del Sacro Fascismo Romano, fu offerta in forma di dattiloscritto a Benito Mussolini nel Natale del 1939.\nIn Dio e il Poeta De Giorgio riversa l'esperienza mistica derivata dalla sua pratica ascetica.\nNessuna sua opera fu pubblicata mentre era in vita; ne rimarrebbero ancora d'inedite.\nPadre della medaglia d'oro Havis de Giorgio"
}