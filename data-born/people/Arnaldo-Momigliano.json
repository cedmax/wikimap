{
    "summary": "Arnaldo Dante Aronne Momigliano (Caraglio, 5 settembre 1908 – Londra, 1º settembre 1987) è stato uno storico italiano, specializzato nello studio della storia e della storiografia antica.\nNe fu docente presso le università di Torino, Pisa, Londra, ed ebbe collaborazioni con atenei stranieri e collaborò all'Enciclopedia Italiana, all'Oxford Classical Dictionary e all'Encyclopædia Britannica. Fu definito da Donald Kagan \"il più importante studioso al mondo della storiografia del mondo antico\". Ricevette nel 1974 un cavalierato onorifico del Regno Unito."
}