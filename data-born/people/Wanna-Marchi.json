{
    "summary": "Wanna Marchi (Castel Guelfo di Bologna, 2 settembre 1942) è un personaggio televisivo italiano, celebre nel settore della televendita a causa delle sue particolari modalità comunicative.\nAssieme alla figlia Stefania Nobile, al brasiliano Mário Pacheco do Nascimento e all'ex convivente Francesco Campana, è stata arrestata, processata e condannata per bancarotta fraudolenta, truffa aggravata e associazione per delinquere finalizzata alla truffa a seguito di trasmissioni televisive in cui si raggiravano i telespettatori."
}