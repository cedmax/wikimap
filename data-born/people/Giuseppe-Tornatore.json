{
    "summary": "Giuseppe Tornatore (Bagheria, 27 maggio 1956) è un regista, sceneggiatore, produttore cinematografico e montatore italiano, noto anche per il suo impegno civile, oltre che per diverse pellicole che hanno riscosso un notevole successo di pubblico in Italia e all'estero. Oltre all'Oscar al miglior film straniero e al Golden Globe per il film Nuovo Cinema Paradiso, è stato premiato con quattro David di Donatello come miglior regista italiano: nel 1996 per L'uomo delle stelle; nel 1999 per La leggenda del pianista sull'oceano; nel 2007 per La sconosciuta e nel 2013 per La migliore offerta."
}