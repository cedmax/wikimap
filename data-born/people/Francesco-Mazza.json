{
    "summary": "Francesco Mazza (Rivanazzano, 25 ottobre 1841 – Torino, 6 maggio 1924) è stato un politico e generale italiano.\nIl 2 gennaio 1909 venne nominato Regio Commissario straordinario, dotato di pieni poteri, della città di Messina, devastata da un catastrofico sisma. Sostituì il Sindaco Gaetano D'Arrigo Ramondini che, scampato alla morte, ma preso dal panico, si era allontanato dalla città in macerie, rendendosi irreperibile per qualche giorno. \nIl Re Vittorio Emanuele III, giunto in Messina pochi giorni dopo il disastro, rimosse dall'incarico il Sindaco D'Arrigo e, dopo aver proclamato lo Stato d'assedio conferì i pieni poteri al generale Mazza che li espletò per poco più di un mese, allorquando venne sostituito da una amministrazione commissariale civile. Le fonti dell'epoca narrano come Mazza non fosse in grado di far fronte alla immane emergenza, commettendo un gran numero di errori."
}