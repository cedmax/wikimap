{
    "summary": "Ezio Greggio (Cossato, 7 aprile 1954) è un conduttore televisivo, comico, attore e regista italiano con cittadinanza albanese.\nÈ anche giornalista pubblicista iscritto all'ordine dei giornalisti. Ha condotto fin dalla prima edizione il telegiornale satirico Striscia la notizia, di cui è il volto più rappresentativo insieme ad Enzo Iacchetti. Risiede nel principato di Monaco, dove organizza il Monte-Carlo Film Festival de la Comédie. Detiene anche la cittadinanza albanese. È fondatore e animatore di un'associazione impegnata in favore dei neonati prematuri, l'«Associazione Ezio Greggio» attiva dal 1995 nell'assistenza pediatrica."
}