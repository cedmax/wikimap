{
    "summary": "Tamara Blažina (San Dorligo della Valle, 16 gennaio 1952) è una politica italiana di lingua slovena.\nNata in una famiglia appartenente alla comunità nazionale slovena in Italia, frequentò il liceo classico in lingua slovena a Trieste e si iscrisse alla locale Facoltà di Giurisprudenza, di cui però non terminò gli studi. Si iscrisse al PCI appena diciottenne, e successivamente ha militato nel PDS, nei DS, di cui è stata anche membro dell'Assemblea Costituente, e - attualmente - nel PD. Divenne attiva in diverse associazioni della minoranza slovena. Nel 1981 divenne direttore dell'Istituto regionale sloveno per l'istruzione professionale.\nTrasferitasi a Sgonico, fu per molti anni consigliere comunale, in seguito assessore e dal 1994 al 1999 sindaco di questo comune nel Carso triestino. Nel 2003 entra nel consiglio regionale della regione autonoma Friuli-Venezia Giulia attraverso il Listino del Presidente Riccardo Illy. Nel 2008 venne eletta senatrice nella lista del Partito Democratico. Nel 2013, viene eletta deputato per lo stesso partito.\nÈ sposata e ha due figli."
}