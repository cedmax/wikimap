{
    "summary": "Mattia Albani (Caldaro sulla Strada del Vino, 1634 – Bolzano, 1673) è stato un liutaio italiano, vissuto nel XVII secolo.\nAttivo a Caldaro sulla strada del vino e a Bolzano, fu il fondatore di una dinastia di liutai, suoi figli o nipoti, che utilizzarono per i loro strumenti gli abeti rossi della val di Fiemme, e in particolare da quelli della \"foresta di Paneveggio\", noti come \"gli alberi dei violini\". \nUn esemplare di violino costruito da Mattia Albani fu acquistato nel 1966 dal Tiroler Landesmuseum Ferdinandeum di Innsbruck, dove è attualmente esposto dopo un accurato restauro. Violini costruiti dalla famiglia Albani sono suonati da illustri artisti, come Vincenzo Bolognese, Silvia Marcovici, Gregory Ewer, Silvano Minella e, in passato, dal virtuoso Arcangelo Corelli.\nSpesso viene confuso con il figlio omonimo, anche lui liutaio, attivo a Bolzano ed a Roma, nato a Bolzano nel 1650 e morto nel 1680."
}