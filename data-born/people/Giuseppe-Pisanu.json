{
    "summary": "Giuseppe Pisanu, più noto come Beppe (Ittiri, 2 gennaio 1937), è un politico italiano, già ministro dell'Interno nel governo Berlusconi II e III dal 2002 al 2006, oltre ad aver ricoperto la carica di Ministro per l'attuazione del programma di governo dal 2001 al 2002. Esponente di spicco della storica Democrazia Cristiana, nella \"seconda Repubblica\" ha aderito a Forza Italia e quindi al Popolo della Libertà, nella cui legislatura è stato il Presidente della Commissione parlamentare Antimafia. Dal 2013 è membro di Scelta Civica."
}