{
    "summary": "Giovanni Francesco Luigi Edoardo Aniceto Lorenzo Agnelli (Villar Perosa, 13 agosto 1866 – Torino, 16 dicembre 1945) è stato un imprenditore, politico e militare italiano.\nFu senatore del Regno d'Italia nella XXVI legislatura.\nFiglio di Edoardo Agnelli e di Aniceta Frisetti, fu il capostipite della notissima famiglia di imprenditori torinesi, nonno del suo omonimo Gianni Agnelli.\nProprietario terriero, fu ufficiale di cavalleria e senatore del Regno.\nFu tra i fondatori della casa automobilistica FIAT nel 1899, e ne fu amministratore delegato e presidente."
}