{
    "summary": "Greta Manuzi, inizialmente nota con il solo prenome Greta (Longiano, 9 settembre 1990), è una cantante italiana.\nDiventa celebre al pubblico nel 2013 partecipando alla dodicesima edizione del talent show di Amici di Maria De Filippi dove si classifica seconda. Firma un contratto con l'etichetta discografica Carosello Records con la quale pubblica l'EP Solo Rumore, che contiene 5 brani inediti. Nella versione digitale dell'EP troviamo un brano in più: Il Viaggio (feat. Aison).\nNel 2014 pubblica l'album Ad ogni costo, prodotto da Carosello Records, che contiene 10 brani inediti. Nella versione digitale dell'album troviamo un brano in più: Una storia lontana, il quale viene inserito nella colonna sonora ufficiale di Braccialetti rossi. Nel 2016 inizia una collaborazione con altre 3 artiste (Simonetta Spiri, Verdiana Zangaro e Roberta Pompa) con cui pubblica i brani L'amore merita e L'origine. \nGreta ha preso parte al film Fiore. Nel 2017 Greta insieme a Laura Bono, Verdiana Zangaro e Roberta Pompa fondano ufficialmente il gruppo musicale Le Deva, pubblicando un disco di inediti  4."
}