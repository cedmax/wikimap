{
    "summary": "Antonio Corradini (Este, 19 ottobre 1688 – Napoli, 12 agosto 1752) è stato uno scultore italiano.\nAttivo a Venezia, Vienna, Roma e infine a Napoli, dove lavorò al servizio di Raimondo di Sangro nel cantiere della cappella Sansevero, Corradini è principalmente ricordato per la sua maestria nell'esecuzione di figure velate. Tra le sue sculture principali si ricordano il monumento a Johann Matthias von der Schulenburg, il gruppo della Pietà e la statua velata della Pudicizia."
}