{
    "summary": "Antonio Mancino (Sparanise, 1919 – San Giuseppe Jato, 2 settembre 1943) è stato un carabiniere italiano,  primo fra essi vittima della mafia e prima vittima del bandito Salvatore Giuliano.\nFu uno dei componenti della pattuglia presso la località di Quarto Mulino a San Giuseppe Jato che, il 2 settembre 1943, fermarono per caso l'allora giovanissimo Salvatore Giuliano, mentre trasportava illegalmente (con un mulo) una grossa quantità di grano. Il bandito, accorgendosi di essere stato riconosciuto, scappò e sparò alcuni colpi di rivoltella che raggiunsero l'inseguitore più vicino: Mancino. Successivamente, il 25 dicembre dello stesso anno, fu organizzata una grossa operazione da parte dell'arma dei carabinieri per catturare Giuliano, ma costui, appena scoperto, riuscì ancora una volta a fuggire facendo allungare così il periodo della sua latitanza che si concluderà nel 1950."
}