{
    "summary": "Enrico Sabatini (Roccaraso, 1894 – Borgosesia, 1961) è stato un direttore di banda e compositore italiano.\nDi origini abruzzesi, si diplomò come musicista (specializzazione suonatore di trombone e flicorno) al Conservatorio di Santa Cecilia a Roma.\nNel 1920 fondò la prima banda musicale di Roccaraso, la quale è molto richiesta nelle feste patronali ed in altre festività in Abruzzo. Quindi, nel 1923, fu richiesto, date le sue elevate doti musicali, a dirigere la banda di Borgosesia. Nei periodi 1947-1949 e 1958-1961 è inoltre maestro della Banda delle Cartiere Burgo (poi banda cittadina) di Romagnano Sesia (Novara).\nOltre che come maestro di banda, fu attivo come compositore: scrisse più di 130 marce per bande musicali, anche con lo pseudonimo di Nicola (Nino) Remo. Pubblicò le sue composizioni presso le Edizioni Piero Vidale, delle quali fu cofondatore e collaboratore."
}