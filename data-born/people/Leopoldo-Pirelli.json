{
    "summary": "Leopoldo Pirelli (Velate, 27 agosto 1925 – Portofino, 23 gennaio 2007) è stato un imprenditore italiano.\nFiglio di Alberto Pirelli e nipote del senatore Giovanni Battista, che fu nel 1872 fondatore del gruppo, ha fatto parte per più di tre decenni della società che porta il suo nome, la Pirelli, una delle maggiori nella storia dell'industria in Italia e colosso nel settore della produzione di gomma, pneumatici e cavi elettrici.\nDefinito \"calvinista\" e strenuo difensore della privacy, appassionato di vela, ha ricoperto per anni la carica di consigliere di amministrazione in varie aziende e istituti quali Comit, RAS e Mediobanca.\nHa avuto due figli, Cecilia e Alberto."
}